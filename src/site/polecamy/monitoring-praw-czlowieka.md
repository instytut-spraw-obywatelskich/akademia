---
title: Monitoring Praw Człowieka
date: 2021-04-26T10:08:03.038Z
zajawka: >-
  "Podręcznik ten poświęcony jest monitoringowi klasycznych praw człowieka,
  rozumianych jako prawa obywatelskie i polityczne, prowadzonemu na terenie
  własnego państwa. Technikę tę można jednak również stosować w

  badaniach praw socjalnych, ochrony środowiska itp. Monitoring traktowany jest przez nas jako element działań podejmowanych w interesie publicznym. Podręcznik przeznaczony jest przede wszystkim dla organizacji pozarządowych typu watch−dog, ale może być również przydatny organom państwa zajmującym się kontrolą przestrzegania praw obywateli."
obrazek_wyrozniajacy: https://res.cloudinary.com/inspro/image/upload/v1619431667/aiso/Zdj%C4%99cia%20szkolenia/grafiki%20pionowe%20i%20poziome/768_432_human.jpg
obrazek_opis: ręce i napis prawa człowieka
---
"Na podstawie doświadczeń polskich organizacji pozarządowych (zwłaszcza Helsińskiej Fundacji Praw Człowieka – HFPC), polskich państwowych organów kontroli (Biuro Rzecznika Praw Obywatelskich — RPO, Najwyższa Izba Kontroli — NIK) oraz prowadzących monitoring praw człowieka organizacji międzyrządowych (Komitet ds. Walki z Torturami — CAT, europejski Komitet Zapobiegania Torturom oraz Nieludzkiemu lub Poniżającemu Traktowaniu albo Karaniu — CPT, Organizacja Bezpieczeństwa i Współpracy w Europie — OSCE/ODIHR), opracowano w HFPC program szkolenia osób, które pragną w przyszłości planować, organizować i prowadzić monitoringi. Szkolenia takie HFPC przeprowadziła w latach 1998−99 dla działaczy polskich organizacji pozarządowych, a następnie dla działaczy z Rosji, Ukrainy i Białorusi, działaczy z państw południowego Kaukazu (Armenia, Azerbejdżan, Gruzja) oraz z państw Azji Centralnej (Kazachstan, Kirgistan, Uzbekistan, Tadżykistan). Przeprowadzono też szkolenia dla pracowników biur Ombudsmana Ukrainy oraz Ombudsmana Federacji Rosyjskiej, jak również dla pracowników rosyjskich gubernialnych Komisji Praw Człowieka. Uwagi i informacje uzyskane od uczestników owych szkoleń pomogły autorom i realizatorom programu w jego ulepszeniu i uzupełnieniu.
Lektura podręcznika nie może zastąpić udziału w szkoleniu — choćby dlatego, że obejmuje ono liczne zajęcia aktywne — niemniej wierzymy, iż może okazać się użyteczna dla osób działających w interesie publicznym."

Polecamy [publikację Helsińskiej Fundacji Praw Człowieka - Monitoring Praw Człowieka.](https://res.cloudinary.com/inspro/image/upload/v1619431030/aiso/Zdj%C4%99cia%20szkolenia/grafiki%20pionowe%20i%20poziome/HFPC_monitoring_praw_czlowieka_PODRECZNIK.pdf)