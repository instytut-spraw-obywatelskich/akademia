---
title: Szkolenie CIS / KIS
date: 2020-09-24T09:49:03.717Z
zajawka: Zapraszamy przedstawicieli organizacji pozarządowych zajmujących się
  tematyką Centrum Integracji Społecznej (CIS) i Klubem Integracji Społecznej
  (KIS) na dwudniowe bezpłatne szkolenie w Kielcach.
obrazek_wyrozniajacy: https://res.cloudinary.com/inspro/image/upload/v1600951102/aiso/Zdj%C4%99cia%20szkolenia/cis_kis1.jpg
obrazek_opis: ustawa o zatrudnieniu socjalnym
---
Część organizacji pozarządowych miała okazję testować nowe rozwiązania w ramach projektów: Kra­jowej Sieci Rein­te­gracji – wzmoc­nie­nie insty­tucji zatrud­nienia soc­jal­nego w dzi­ała­ni­ach poli­tyki społecznej wobec wyk­luczenia społecznego, dot. prozatrudnieniową roli KIS-ów i CIS-ów w kierunku usług społecznych.

Szkolenie ma na celu wypracowanie rekomendacji do ustawy o zatrudnieniu socjalnym w zakresie prowadzenia działalności KIS i CIS.

Zobacz szczegółowy** [program szkolenia.](https://res.cloudinary.com/inspro/raw/upload/v1600939958/aiso/CIS_Akademia_program_2020_10.doc)**

**Kiedy: 20-21 października 2020 (wtorek-środa)**

**Gdzie: Kielce**

**Prowadzący:**

**Cezary Miżejewski** - spółdzielca socjalny, aktywista społeczny. Kieruje Ogólnopolskim Związkiem Rewizyjnym Spółdzielni Socjalnych oraz Wspólnotą Roboczą Związków Organizacji Socjalnych. Współtworzył kilkanaście ustaw (m.in. o zatrudnieniu socjalnym, spółdzielniach socjalnych, o promocji zatrudnienia) oraz programów i strategii na poziomie krajowym i regionalnym.

**Rafał Górski** - prezes Instytutu Spraw Obywatelskich. Zaangażowany w kampanie obywatelskie, m.in.: „Tiry na tory”, „Obywatele decydują” i „Wolne od GMO? Chcę wiedzieć!”. Ekspert Centrum Wspierania Rad Pracowników i Centrum KLUCZ (Ośrodek Wsparcia Ekonomii Społecznej). Pomysłodawca „Kuźni Kampanierów”.

**Eksperci ds. testowania Testowego Modelu Współpracy**

**Kto może wziąć udział w szkoleniu?**

Uczestnik szkoleń musi być wydelegowany przez organizację społeczną (m.in. stowarzyszenie, fundacja), która posiada NIP. Jedna organizacja może wydelegować jednego uczestnika.

Uczestnik jest dla osób, które nie korzystały ze wsparcia o takim samym zakresie w ramach projektów wyłonionych do dofinansowania w konkursie nr POWR.02.16.00-IP.06-00-006/ 16 (zobacz [listę organizacji](https://res.cloudinary.com/inspro/raw/upload/v1600935227/aiso/Lista_realizowanych_projekt%C3%B3w_w_ramach_naboru_6.xlsx)). Dot. szkoleń z usprawnienia procesu stanowienia prawa. 

**Jak się zgłosić?**

Aby zgłosić się na szkolenie należy wypełnić [formularz zgłoszeniowy](https://forms.gle/1j9Ex9JfEXzKHzkH9)

Zgłoszenie się na szkolenie nie jest jednoznaczne z potwierdzeniem możliwości uczestnictwa.

Tutaj możesz się zapoznać z [Regulaminem Projektu „Akademia Instytutu Spraw Obywatelskich”](https://res.cloudinary.com/inspro/raw/upload/v1595492542/aiso/regulamin_z_zalacznikami.zip)

Poinformujemy Cię o wynikach rekrutacji. Następnie poprosimy Cię o wypełnienie [dokumentacji projektowej](https://res.cloudinary.com/inspro/raw/upload/v1595492482/aiso/dokumenty_przystapienia_do_projektu.zip), podpisania przez osoby uprawnione do reprezentacji i dostarczenia do nas.

**W ramach szkolenia uczestnik otrzymuje:** materiały szkoleniowe, przerwy kawowe oraz obiad, a także zaświadczenie udziału w szkoleniu. **Dla osób spoza Katowic, zapewniamy nocleg z kolacją i śniadaniem oraz możliwość zwrotu kosztów dojazdu (do 100 zł).**

**Z myślą o bezpieczeństwie uczestników** podjęliśmy kompleksowe działania, aby szkolenie stacjonarne było możliwe. Zastosowane przez nas rozwiązania, zostały przygotowane na bazie wytycznych [Ministerstwa Rozwoju](https://www.gov.pl/web/rozwoj/spotkania-biznesowe-szkolenia-konferencje-i-kongresy). Są w pełni dostosowane do aktualnego etapu zaawansowania stanu epidemicznego.

**Zgłoszenia przyjmujemy do 02.10.2020 roku**

**Masz pytania?**

Napisz {% email %} lub zadzwoń 42 630 17 49, 519 300 647