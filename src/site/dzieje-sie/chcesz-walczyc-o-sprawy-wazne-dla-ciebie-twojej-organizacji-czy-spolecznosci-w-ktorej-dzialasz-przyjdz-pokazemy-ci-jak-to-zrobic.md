---
title: Zgłoś się do Akademii Instytutu Spraw Obywatelskich! Zapraszamy
date: 2020-06-16T12:50:41.008Z
zajawka: >-
  Chcesz walczyć o sprawy ważne dla Ciebie, Twojej organizacji czy społeczności,
  w której działasz?


  Przyjdź, pokażemy Ci jak to zrobić.
obrazek_wyrozniajacy: https://res.cloudinary.com/inspro/image/upload/v1592831927/aiso/anger.jpg
obrazek_opis: Zdjęcie pięści
---
Na dachu budynku, w którym mieszkacie, operator telefoniczny chce zainstalować nadajnik, a Wy nie wiecie, jak go powstrzymać? Nie chcecie spalarni śmieci w swoim miasteczku? Miejscowe władze nie skonsultowały z mieszkańcami planów zabudowy terenu ważnego dla lokalnej społeczności? Masz dość wycinki drzew w okolicy i betonowania kolejnych przestrzeni miejskich…

W grupie zawsze łatwiej walczyć z przeciwnościami. Dlatego jeśli należysz do organizacji społecznej (stowarzyszenia, fundacji), koalicji organizacji – zgłoś się do Akademii Instytutu Spraw Obywatelskich. Wyposażymy Cię w narzędzia przydatne do walki o ważne dla Ciebie sprawy. W jaki sposób to robimy?

W trakcie dwudniowego szkolenia zajmiemy się tematem, który Cię interesuje. Zapewniamy fachową wiedzę doświadczonych trenerów, materiały szkoleniowe, przerwy kawowe i obiad, a dla osób spoza miejscowości, w której odbywa się szkolenie, zorganizujemy nocleg ze śniadaniem i możliwość zwrotu kosztów dojazdu.

**Szkolenia są bezpłatne.**

Z myślą o bezpieczeństwie uczestników podjęliśmy kompleksowe działania, aby szkolenie w sali było możliwe. Zastosowane przez nas rozwiązania zostały przygotowane na bazie wytycznych [Ministerstwa Rozwoju](https://www.gov.pl/web/rozwoj/spotkania-biznesowe-szkolenia-konferencje-i-kongresy) [](https://link.freshmail.mx/c/ganug79hsj/9r0ldetdvw).

Najbliższe szkolenie organizujemy w **Warszawie w terminie 18–19.07.2020**. Tematem będzie rolnictwo ekologiczne, bezpieczna żywność, polityka rolna i żywnościowa. 

[Zapisz się na szkolenie](https://forms.gle/2izWqD5ZPh8PF98d8)

Nie pasuje Ci termin lub temat? Napisz do nas {% email %} lub zadzwoń 42 630 17 49, 519 300 647. Niebawem będziemy organizować kolejne szkolenia, możemy poinformować Cię o naborach.

Tutaj możesz sprawdzić [harmonogram szkoleń](https://res.cloudinary.com/inspro/image/upload/v1593081567/aiso/harmonogram_udzielania_wsparcia.pdf)