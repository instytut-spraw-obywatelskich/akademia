---
title: Szkolenie - spalarnie śmieci
date: 2020-07-28T08:33:27.687Z
zajawka: >-
  **Zapraszamy aktywistów zajmujących się tematyką spalania odpadów komunalnych
  na bezpłatne dwudniowe szkolenie w Katowicach**


  **Przed dwa wrześniowe dni zdobędziecie wiedzę, umiejętności i narzędzia potrzebne Wam w codziennej pracy w organizacji.**
obrazek_wyrozniajacy: https://res.cloudinary.com/inspro/image/upload/v1595925185/aiso/Zdj%C4%99cia%20szkolenia/industry.png
obrazek_opis: dym nad miastem
---
Poniżej kluczowe zagadnienia, które będą poruszone na szkoleniu.

Jakie są ramy prawne dotyczące gospodarki odpadami? Wymagania unijne, przepisy krajowe, postępowanie administracyjne w sprawie lokalizacji spalarni, kontrola instalacji. Jaka jest sytuacja w Polsce? Stan gospodarki odpadami w kraju, czynne instalacje, przyczyny ogromnej liczby propozycji budowy spalarni. Jakie są problemy powodowane przez spalarnie? Przyjazny środowisku i kieszeniom mieszkańców system gospodarki odpadami w oparciu o przykłady krajowe i zagraniczne. Jak wygrać kampanie obywatelską? Planowanie działań lokalnych. Co możemy zrobić wspólnie? Planowanie działań krajowych.

**Zobacz [program szkolenia](https://res.cloudinary.com/inspro/raw/upload/v1595925290/aiso/spalarNIE_Akademia_program_2020_09.doc)**  

**Kiedy: 26-27 września (sobota-niedziela)**

**Gdzie: Katowice**

**Prowadzący:** 

**Paweł Głuszyński** - od 30 lat związany z organizacjami pozarządowymi, zajmującymi się przeciwdziałaniem powstawaniu odpadów oraz ich bezpiecznym zagospodarowaniem: Ogólnopolskie Towarzystwo Zagospodarowania Odpadów, IPEN , HCWH, GAIA, Zero Waste Europe. Specjalizuje się w odpadach medycznych, komunalnych oraz POPs (trwałe zanieczyszczenia organiczne). Jako ekspert pracował w ponad 20 programach realizowanych przez Komisję Europejską, WHO, UNDP oraz Bank Światowy w Europie, Afryce, Azji i na Karaibach. 

**Piotr Rymarowicz** - prezes Towarzystwa na rzecz Ziemi, organizacji zajmującej się m.in. monitorowaniem inwestycji szkodliwych dla środowiska i wspierającej mieszkańców zagrożonych takimi inwestycjami. Tematyką gospodarki odpadami i spalarniami zajmuje się od 1990 roku. 

**Rafał Górski** - społecznik, wojownik, państwowiec. Prawo wykorzystuje w walce o dobro wspólne od 1995 roku. Prezes Instytutu Spraw Obywatelskich. Zaangażowany w kampanie obywatelskie, m.in.: „Tiry na tory”, „Obywatele decydują” i „Wolne od GMO? Chcę wiedzieć!”. Ekspert Centrum Wspierania Rad Pracowników i Centrum KLUCZ (Ośrodek Wsparcia Ekonomii Społecznej). Pomysłodawca „Kuźni Kampanierów”.

**Kto może wziąć udział w szkoleniu?**

Uczestnik szkoleń musi być wydelegowany przez organizację społeczną (m.in. stowarzyszenie, fundacja), która posiada NIP. Jedna organizacja może wydelegować tylko jednego uczestnika.

**Jak się zgłosić?**

Aby zgłosić się na szkolenie należy wypełnić [formularz zgłoszeniowy](https://forms.gle/1j9Ex9JfEXzKHzkH9) [](https://forms.gle/1j9Ex9JfEXzKHzkH9)

Zgłoszenie się na szkolenie nie jest jednoznaczne z potwierdzeniem możliwości uczestnictwa.

Tutaj możesz się zapoznać z [Regulaminem Projektu „Akademia Instytutu Spraw Obywatelskich” ](https://res.cloudinary.com/inspro/raw/upload/v1595492542/aiso/regulamin_z_zalacznikami.zip)

Poinformujemy Cię o wynikach rekrutacji. Następnie poprosimy Cię o wypełnienie [dokumentacji projektowej](https://res.cloudinary.com/inspro/raw/upload/v1595492482/aiso/dokumenty_przystapienia_do_projektu.zip), podpisania przez osoby uprawnione do reprezentacji i dostarczenia do nas.

**W ramach szkolenia uczestnik otrzymuje:** materiały szkoleniowe, przerwy kawowe oraz obiad, a także zaświadczenie udziału w szkoleniu. Dla osób spoza Katowic, zapewniamy nocleg z kolacją i śniadaniem oraz możliwość zwrotu kosztów dojazdu (do 100 zł).

**Z myślą o bezpieczeństwie uczestników** podjęliśmy kompleksowe działania, aby szkolenie stacjonarne było możliwe. Zastosowane przez nas rozwiązania, zostały przygotowane na bazie wytycznych [Ministerstwa Rozwoju](https://www.gov.pl/web/rozwoj/spotkania-biznesowe-szkolenia-konferencje-i-kongresy). Są w pełni dostosowane do aktualnego etapu zaawansowania stanu epidemicznego.

**Masz pytania?**

Napisz [](mailto:akademia@instytut.lodz.pl) {% email %} lub zadzwoń 42 630 17 49, 519 300 647