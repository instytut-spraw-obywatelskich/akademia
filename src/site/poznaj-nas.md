---
title: Poznaj nas
layout: poznaj-nas
o_nas:
  naglowek: O nas
  organizacje:
    - nazwa: Instytut Spraw Obywatelskich
      opis: >
        Jesteśmy zakorzenioną społecznie organizacją pozarządową. Od 2004 roku walczymy o dobro wspólne. Naszym celem są systemowe zmiany społeczne. Marzy nam się Polska szczęśliwych obywateli, którzy czują się odpowiedzialni za swoją rodzinę, dom, ulicę, miasto i państwo. Marzy nam się Polska ułatwiająca obywatelom dbanie o dobro wspólne i angażowanie się w życie publiczne. Marzy nam się Polska, w której władza słucha obywateli i razem z nimi polepsza jakość codziennego życia.


        Wprowadzamy zmiany społeczne poprzez łączenie działań eksperckich (think tank) z oddolną mobilizacją obywatelską (action tank). Naszą specjalnością są kampanie obywatelskie (np. Tiry na tory, Obywatele decydują, czy Wolne od GMO? Chcę wiedzieć!) oraz działania rzecznicze i strażnicze. Przeprowadzamy akcje mobilizacyjne, organizujemy debaty i konferencje, animujemy zbiórki podpisów pod petycjami, opracowujemy ekspertyzy i raporty, inicjujemy happeningi i pikiety, monitorujemy i kontrolujemy, szkolimy i doradzamy, prowadzimy dialog z decydentami.


        Więcej na [www.instytutsprawobywatelskich.pl](https://instytutsprawobywatelskich.pl/). 
    - nazwa: Wspólnota Robocza Związków Organizacji Socjalnych
      opis: >
        Wspólnota Robocza Związków Organizacji Socjalnych WRZOS jest związkiem stowarzyszeń i innych osób prawnych w rozumieniu Prawa o stowarzyszeniach. Przy zachowaniu zasad tolerancji, równouprawnienia i otwartości działa na rzecz profesjonalizacji działań pomocowych w Polsce. Obecnie WRZOS tworzy 12 Związków Regionalnych i 2 Organizacje Ogólnopolskie.
        
        
        Głównym celem przyświecającym powołaniu WRZOS była potrzeba stworzenia forum wymiany informacji i doświadczeń między organizacjami pozarządowymi działającymi w obszarze polityki społecznej na terenie całego kraju, a sektorem administracji publicznej i sektorem prywatnym.
        
        
        Tworzona przez regionalne organizacje parasolowe Wspólnota Robocza Związków Organizacji Socjalnych, udziela swoim organizacjom członkowskim wielopoziomowego wsparcia niezbędnego dla rozwoju regionalnych i lokalnych struktur związkowych, a także umożliwia szeroką wymianę doświadczeń między partnerami, pozwalając na pełniejsze wykorzystanie potencjału sektora pozarządowego w Polsce.
        
        
        Podejmowane przez WRZOS inicjatywy mają na celu przełamanie niekorzystnych trendów w zakresie kształtowania i realizowania polityki społecznej obejmującej osoby najbardziej potrzebujące. Celem tak skonstruowanych działań jest osiągnięcie akceptowanej społecznie wizji rozwoju i wynikającej z niej długofalowej polityki społecznej państwa sprzyjającej rozwojowi osób, grup i organizacji.
        
        
        Więcej na [www.wrzos.org.pl](http://www.wrzos.org.pl/).
zespol:
  naglowek: Zespół trenerów i ekspertów Akademii
  trenerzy:
    - nazwisko: Rafał Górski
      bio: >
        społecznik, wojownik, państwowiec. Prawo wykorzystuje w walce o dobro wspólne od 1995 roku. Prezes Instytutu Spraw Obywatelskich. Zaangażowany w kampanie obywatelskie, m.in.: „Tiry na tory”, „Obywatele decydują” i „Wolne od GMO? Chcę wiedzieć!”. Ekspert Centrum Wspierania Rad Pracowników i Centrum KLUCZ (Ośrodek Wsparcia Ekonomii Społecznej). Pomysłodawca „Kuźni Kampanierów”. Publikował felietony na łamach Wprost, Tygodnika Solidarność, Super Expressu, Wszystko Co Najważniejsze. W czasie wolnym kształtuje ciało, umysł i ducha, przygotowując się do „Selekcji” – gry opartej na rekrutacji do jednostek specjalnych typu GROM i SAS.
    - nazwisko: Cezary Miżejewski
      bio: >
        spółdzielca socjalny, aktywista społeczny. Działania w organizacjach obywatelskich zaczął w 1981 roku.  Potem kontynuował je w nielegalnych wówczas strukturach związkowych. Od 1990 organizował wsparcie dla bezrobotnych i zajmował się polityka społeczną. Od 1993 do 1997 był posłem na Sejm RP. Od 1997 do 2001 ponownie działał związkowo zakładając organizacje dla pracowników supermarketów, pracowników ochrony, bankowców w OZZZ „Konfederacja Pracy”. Dwukrotnie okupował Ministerstwo Pracy, oraz raz z pielęgniarkami Ministerstwo Zdrowia. Jednocześnie był stałym doradcą sejmowej Komisji Polityki Społecznej. Od 2005 do 2009 urzędnik państwowy w Ministerstwie Pracy i Polityki Społecznej, a następnie Ministerstwie Rozwoju Regionalnego jako doradca, dyrektor, wiceminister i radca ministra. Kieruje Ogólnopolskim Związkiem Rewizyjnym Spółdzielni Socjalnych oraz Wspólnotą Roboczą Związków Organizacji Socjalnych. Współtworzył kilkanaście ustaw, (m.in. o zatrudnieniu socjalnym, spółdzielniach socjalnych, o promocji zatrudnienia) oraz programów i strategii na poziomie krajowym i regionalnym. 
    - nazwisko: Konrad Hennig
      bio: >
        doktor nauk politycznych, wykładowca akademicki, ekspert w zakresie analizy polityk publicznych. Dyrektor programowy w Forum Prawo dla Rozwoju #Law4Growth, wcześniej m.in. pracownik Centrum Analiz Strategicznych Kancelarii Prezesa Rady Ministrów, ekspert Narodowego Instytutu Samorządu Terytorialnego, naczelnik wydziału w Kancelarii Prezesa Rady Ministrów oraz Kanclerz Wyższej Szkoły Humanistyczno-Ekonomicznej w Sieradzu. Prowadził zajęcia z zakresu nauk politycznych, teorii organizacji oraz bezpieczeństwa wewnętrznego.
---